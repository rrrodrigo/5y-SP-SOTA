# Regulamin dyplomu  "5 lat programu SOTA w Polsce"

1. Dyplom "5 lat programu SOTA w Polsce" jest wydawany przez polskie stowarzyszenie SOTA (SOTA SP).
1. Dyplom wydawany jest w 2 kategoriach:
  1. Aktywatorów (dyplom "Górna Piątka")
  2. Łowców (dyplom "Dolna Piątka")
1. Dyplom może otrzymać każdy licencjonowany nadawca, indywidualny lub klubowy, po spełnieniu warunków określonych w niniejszym regulaminie i nadesłaniu zgłoszenia.
1. Do klasyfikacji dyplomowej zalicza się łączności wykonane w ciągu 1 roku od 5 rocznicy uruchomienia programu SOTA w Polsce, czyli od 1 kwietnia 2013 r.  00:00 UTC do 31 marca 2014 r. 23:59 UTC.
1. Łączności muszą być wykonane zgodnie z [zasadami ogólnymi programu SOTA](http://sota-sp.iq24.pl/default.asp?grupa=162829&temat=116302), w szczególności:
  * nie są zaliczane łączności przez przemienniki
  * stacja aktywatora musi być zasilana z baterii
  * aktywator musi dotrzeć na szczyt własnymi siłami: pieszo, na rowerze, na nartach - a nie samochodem, motocyklem czy wyciągiem.
1. Warunkiem uzyskania dyplomu  w kategorii łowców jest nawiązanie co najmniej 5 łączności ze stacjami aktywującymi szczyty górskie o numerze referencyjnym postaci SP/XX-999 wymienione w [Regulaminie SOTA SP](http://www.sota.org.uk/docs/ARM-Poland-20080401.pdf).
1. Warunkiem uzyskania dyplomu w kategorii aktywatorów jest wykonanie co najmniej 5 aktywacji szczytów górskich o numerze referencyjnym postaci SP/XX-999 wymienione w [Regulaminie SOTA SP](http://www.sota.org.uk/docs/ARM-Poland-20080401.pdf). Aktywacje muszą być aktywacjami punktowanymi w programie SOTA (co najmniej 4 łączności).
1. Każdy szczyt liczy się tylko jeden raz, zarówno dla łowców jak i dla aktywatorów. Aby otrzymać dyplom jako aktywator, należy aktywować 5 różnych szczytów. Aby otrzymać dyplom jako łowca, należy nawiązać łączności z aktywatorami na 5 różnych szczytach.
1. Wszystkie łączności zgłaszane do dyplomu muszą być nawiązane z wykorzystaniem tego samego znaku, przy czym dopuszczalne jest łamanie znaku przez /P, /M (nie przez aktywatorów), cyfrę okręgu lub prefiks innego kraju (podczas pracy spoza terytorium kraju nadawcy zgodnie z Rekomendacją CEPT T/R 61-01).
1. Wydawca dyplomu zwraca uwagę na możliwość zmiany Regulaminu SOTA SP w trakcie trwania programu dyplomowego, w szczególności dotyczy to możliwości zmiany listy szczytów biorących udział w programie. Jeśli taka zmiana nastąpi, łączności w programie dyplomowym będą weryfikowane z wersją regulaminu aktualną w momencie nawiązania danej łączności.
1. W ramach programu dyplomowego można zdobywać dodatkowe odznaczenia, które będą odnotowane na dyplomie.
1. Dodatkowe odznaczenia w kategorii aktywatorów:
  * "Piątka do kwadratu" - za aktywację 25 szczytów
  * "Piątka do sześcianu" - za aktywację 125 szczytów
  * "Piąte koło u wozu" - za aktywację szczytów w 5 różnych regionach stowarzyszenia SOTA SP (lista regionów jest dostępna w regulaminie SOTA SP)
  * "Wędrowiec" - za aktywację szczytów w 10 różnych regionach stowarzyszenia SOTA SP
  * "Obieżyświat" - za aktywację szczytów we wszystkich 15 regionach stowarzyszenia SOTA SP
  * "Wielopasmowiec" - za aktywacje szczytów na 5 różnych pasmach amatorskich (co najmniej 4 łączności na każdym z wybranych 5 pasm), przy czym nie jest konieczna - ani zalecana - praca na wszystkich 5 pasmach podczas jednej aktywacji
  * "Gość Honorowy" - dla nadawcy z zagranicy za aktywacje w SP
  * "Orzeł" - za 5 aktywacji w regionie SP/TA (Tatry)
  * "Piąte przez dziesiąte" - za 5 aktywacji w paśmie 10m
  * "Góra z górą" - za 5 łączności z innymi aktywatorami podczas aktywacji (tzw. S2S, summit-to-summit) - każda z tych łączności musi być nawiązana z innego szczytu
  * "....." - za 5 aktywacji emisją CW
  * "101" - za 5 aktywacji emisją cyfrową
1. Dodatkowe odznaczenia w kategorii łowców:
  * "Piątka do kwadratu" - za złowienie 25 szczytów
  * "Piątka do sześcianu" - za złowienie 125 szczytów
  * "Etnograf" - za złowienie szczytów w 5 różnych regionach stowarzyszenia SOTA SP (lista regionów jest dostępna w regulaminie SOTA SP)
  * "Geograf" - za złowienie szczytów w 10 różnych regionach stowarzyszenia SOTA SP
  * "100-procentowy Polak" - za złowienie szczytów we wszystkich 15 regionach stowarzyszenia SOTA SP
  * "Wielopasmowiec" - za łowienie szczytów na 5 różnych pasmach amatorskich (co najmniej 4 łączności na każdym z 5 pasm)
  * "Ultra Sąsiad Zza Miedzy" - za złowienie co najmniej 5 szczytów na pasmach UKF (6m, 4m, 2m, 70cm, 13cm) - dla łowców zza zagranicy
  * "Łowca Orłów" - za złowienie 5 różnych szczytów z regionu SP/TA (Tatry)
  * "Piąte przez dziesiąte" - za 5 łączności z aktywatorami na paśmie 10m
  * "Krótka piątka" - za 5 łączności z terytorium SP z aktywatorami na pasmach KF (od 160m do 10m)
  * "....." - za złowienie 5 szczytów emisją CW
  * "101" - za złowienie 5 szczytów emisją cyfrową
1. Zgłoszenia do dyplomu mogą być nadsyłane do 30 kwietnia 2014 r. włącznie, na adres E-mail: awards(at)sota-sp.org
1. Zgłoszenie musi zawierać następujące dane: znak stacji, imię i nazwisko operatora lub nazwę klubu, kategorię dyplomu, adres pocztowy lub E-mail - w zależności formy dyplomu (wydruk/plik PDF), listę dodatkowych odznaczeń
1. Istnieje możliwość dostarczenia dyplomu w postaci elektronicznej (format PDF) na adres E-mail podany w zgłoszeniu.
1. Koszt drukowanego dyplomu dla stacji z SP wynosi 12 PLN, dla stacji zagranicznych 5 EUR. Cena obejmuje wysyłkę dyplomu listem priorytetowym. Dyplom w formie elektronicznej (PDF) jest bezpłatny.
1. Dyplomy drukowane będą wysyłane po zakończeniu okresu klasyfikacji, czyli po 31 marca 2014 r. Uczestnicy programu dyplomowego po spełnieniu warunków na kolejne odznaczenia mogą wysłać kolejne zgłoszenia uzupełniające poprzednie. Każdy otrzyma jeden dyplom ze wszystkimi zdobytymi odznaczeniami.
1. Dyplomy w postaci elektronicznej (plik PDF) będą wysyłane od 1 czerwca 2013 r. Jeżeli zdobywca dyplomu po wysłaniu pierwszego zgłoszenia spełni warunki dodatkowych oznaczeń, może wysłać kolejne zgłoszenia uzupełniające. Uzupełniony dyplom ze wszystkimi odznaczeniami zdobytymi w czasie trwania programu otrzyma po zakończeniu okresu klasyfikacji, czyli po 31 marca 2014 r.
1. Potwierdzeniem łączności w celu uzyskania dyplomu w kategorii aktywatorów jest zarejestrowanie ich w serwisie internetowym programu SOTA pod adresem [sotadata.org.ul](http://sotadata.org.uk/)
1. Potwierdzeniem łączności w celu uzyskania dyplomu w kategorii łowców jest przesłanie  wraz ze zgłoszeniem logu dokumentującego wykonane łączności, w postaci papierowej lub elektronicznej, w formacie ADIF lub CSV (plik wyeksportowany z serwisu [sotadata.org.ul](http://sotadata.org.uk/)). Log powinien zawierać  następujące dane: znak stacji, datę i godzinę (czas UTC) łączności, pasmo, rodzaj emisji, znak korespondenta (stacji aktywującej szczyt), numer referencyjny szczytu.
1. Wydawca dyplomu  zastrzega możliwość weryfikacji zgłoszeń z logami zamieszczonymi w serwisie internetowym programu SOTA pod adresem [sotadata.org.ul](http://sotadata.org.uk/)
1. Managerami dyplomu z ramienia SOTA SP są:
 * Tomasz SQ9OZH sq9ozh(at)sota-sp.org
 * Marcin SQ9OZM sq9ozm(at)tigana.pl
1. Ostateczna interpretacja zapisów niniejszego regulaminu należy do wydawcy dyplomu.